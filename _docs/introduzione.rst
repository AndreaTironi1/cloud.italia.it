Introduzione
============

Il Cloud della Pubblica Amministrazione, previsto nell'ambito del `Piano Triennale per l'informatica nella
Pubblica amministrazione 2017- 2019
<http://pianotriennale-ict.readthedocs.io/it/latest/>`_  è costituito dalle infrastrutture e servizi di cloud computing a disposizione della Pubblica Amministrazione. Questo progetto documenta le risorse e i processi che sono in atto per la costruzione del Cloud della PA.


Cloud Computing 
---------------

Il cloud computing è un paradigma, un modo per archiviare e gestire dati e software in maniera distribuita e fruibile tramite Internet. Possiamo descrivere il Cloud computing sfruttando tre categorie di servizi principali:


- *software-as-a-service (SaaS)*, si tratta di applicazioni software accessibili tramite Internet sfruttando diverse tipologie di dispositivi (Desktop, Mobile, etc).
- *platform-as-a-service (PaaS)*, ovvero piattaforme per sviluppare, testare e distribuire le applicazioni su Internet.
- *infrastructure-as-a-service (IaaS)*, ovvero l'infrastruttura tecnologica fisica e virtuale in grado di fornire risorse di computing, networking e storage da remoto e mediante API, senza la necessità  di acquistare hardware. 


L'adozione del Cloud consente di:


- evitare investimenti iniziali nella tua infrastruttura, riducendo i costi complessivi; 
- avere maggiore flessibilità per provare nuovi servizi o apportare modifiche, con costi minimi;
- effettuare in maniera continua gli aggiornamenti di sicurezza;- 
- sfruttare  modelli di prezzo scalabili che consentono di pagare le risorse come servizi in base al consumo;
- ridurre i costi delle infrastrutture e gli sprechi nei consumi energetici contribuendo alla politica di green economy del paese.


Perchè usare il Cloud
---------------------

Investimento iniziale ridotto
^^^^^^^^^^^^^^^^^^^^^^^^^^^^^

Le soluzioni on-site richiedono un investimento iniziale significativo, anche se il software utilizzato è gratuito o open source. Data center, reti, server, storage e sistemi operativi sono necessari per ospitare anche il software aziendale più banale. Tutte queste componenti di supporto richiedono: investimenti, tempo e personale dedicato per ottenere delle infrastrutture di qualità, inoltre periodicamente richiedono importanti aggiornamenti.
Le applicazioni Cloud (SaaS) si pagano in base al consumo. Non ci sono investimenti iniziali e consentono di gestire la crescita di un servizio in maniera dinamica. La decisione  di migrare verso una nuova soluzione non è legata alle preoccupazioni sugli investimenti già fatti, quando  un servizio non è più utilizzato, non costa più soldi come se fosse un’ utenza domestica.

L’investimento iniziale ridotto implica una riduzione del rischio, si rende così possibile provare su scala ridotta soluzioni che possono essere valutate velocemente  per poi essere adottate, modificate radicalmente  o abbandonate, con costi minimi.
Il Cloud computing facilità la sperimentazione e lo sviluppo di nuove soluzioni grazie proprio alla sua natura dinamica. 


Riduzione dei costi
^^^^^^^^^^^^^^^^^^^

Le soluzioni basate su hardware locale (Data Center) richiedono un piano aziendale che consideri i prezzi attuali e alcuni anni di manutenzione e supporto. Questi costi, il prezzo delle licenze, i costi energetici,  la potenza di calcolo, la manodopera e così via, raramente diminuiscono significativamente nel corso della durata di un servizio. Per questo non è facile  calcolare il costo reale di un Data Center, poiché è necessario tenere conto di diversi investimenti e costi operativi.
Al contrario, i servizi cloud tendono sempre ad essere più economici. La pressione competitiva, l'hardware migliorato e l'aumento dei tassi di utilizzo stanno riducendo i costi delle applicazioni SaaS e delle Infrastrutture virtuali (IaaS). Il prezzo è solitamente molto semplice e trasparente e non ci sono costi nascosti di cui preoccuparsi.
